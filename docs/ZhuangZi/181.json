{"title": "庄子", "text": "谆芒将东之大壑，适遇苑风于东海之滨。苑风曰：\"子将奚之？\"曰：\"将之大壑。\"曰：\"奚为焉？\"曰：\"夫大壑之为物也，注焉而不满，酌焉而不竭。吾将游焉！\"", "description": "谆芒向东到大海去，正巧在东海之滨遇到苑风。苑风问道：“你打算去哪儿呢？”谆芒说：“打算去大海。”苑风又问：“去做什么呢？”谆芒说：“大海作为一种物象，江河注入它不会满溢，不停地舀取它不会枯竭；因而我将到大海游乐。”", "book": "ZhuangZi", "total": 592, "current": 181, "next": "182.json", "prev": "180.json"}