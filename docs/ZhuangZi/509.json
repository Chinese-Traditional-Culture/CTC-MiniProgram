{"title": "庄子", "text": "楚昭王失国，屠羊说走而从于昭王。昭王反国，将赏从者。及屠羊说。屠羊说曰：\"大王失国，说失屠羊。大王反国，说亦反屠羊。臣之爵禄已复矣，又何赏之有。\"王曰：\"强之。\"屠羊说曰：\"大王失国，非臣之罪，故不敢伏其诛；大王反国，非臣之功，故不敢当其赏。\"王曰：\"见之。\"屠羊说曰：\"楚国之法，必有重赏大功而后得见。今臣之知不足以存国，而勇不足以死寇。吴军入郢，说畏难而避寇，非故随大王也。今大王欲废法毁约而见说，此非臣之所以闻于天下也。\"", "description": "惠子对庄子说：“你的言论没有用处。”庄子说：“懂得没有用处方才能够跟他谈论有用。大地不能不说是既广且大了，人所用的只是脚能踩踏的一小块罢了。既然如此，那么只留下脚踩踏的一小块其余全都挖掉，一直挖到黄泉，大地对人来说还有用吗？”惠子说：“当然没有用处。”庄子说：“如此说来，没有用处的用处也就很明白了。”", "book": "ZhuangZi", "total": 592, "current": 509, "next": "510.json", "prev": "508.json"}