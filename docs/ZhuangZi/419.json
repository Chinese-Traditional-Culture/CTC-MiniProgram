{"title": "庄子", "text": "介者拸画，外非誉也。胥靡登高而不惧，遗死生也。夫复諧不馈而忘人，忘人，因以为天人矣！故敬之而不喜，侮之而不怒者，唯同乎天和者为然。出怒不怒，则怒出于不怒矣；出为无为，则为出于无为矣！欲静则平气，欲神则顺心。有为也欲当，则缘于不得已。不得已之类，圣人之道。", "description": "《庄子·杂篇·庚桑楚第二十三》", "book": "ZhuangZi", "total": 592, "current": 419, "next": "420.json", "prev": "418.json"}