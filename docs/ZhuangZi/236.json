{"title": "庄子", "text": "夫有干越之剑者，柙而藏之，不敢用也，宝之至也。精神四达并流，无所不极，上际于天，下蟠于地，化育万物，不可为象，其名为同帝。纯素之道，唯神是守。守而勿失，与神为一。一之精通，合于天伦。野语有之曰：\"众人重利，廉士重名，贤士尚志，圣人贵精。\"故素也者，谓其无所与杂也；纯也者，谓其不亏其神也。能体纯素，谓之真人。", "description": "老聃说：“年轻人，你稍稍近前些！你凭什么说他们各自有所不同？”子贡回答：“尧让位给舜，舜让位给禹，禹用力治水而汤用力征伐，文王顺从商纣不敢有所背逆，武王背逆商纣而不顺服，所以说各不相同。”", "book": "ZhuangZi", "total": 592, "current": 236, "next": "237.json", "prev": "235.json"}