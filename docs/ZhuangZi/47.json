{"title": "庄子", "text": "老聃死，秦失吊之，三号而出。弟子曰：\"非夫子之友邪？\"曰：\"然。\"\"然则吊焉若此可乎？\"曰：\"然。始也吾以为其人也，而今非也。向吾入而吊焉，有老者哭之，如哭其子；少者哭之，如哭其母。彼其所以会之，必有不蕲言而言，不蕲哭而哭者。是遁天倍情，忘其所受，古者谓之遁天之刑。适来，夫子时也；适去，夫子顺也。安时而处顺，哀乐不能入也，古者谓是帝之县解。\"", "description": "公文轩看见右师，吃惊地说：“这是什么人？为什么只有一只脚？这是自然生成的，还是人为造成的呢？”右师说：“这是自然生成的，不是人为的。上天让我只生有一只脚，按照一般人的样子，老天是要给我两只脚的。因此可知是老天有意让我长一只脚的，不是人为造成的。”", "book": "ZhuangZi", "total": 592, "current": 47, "next": "48.json", "prev": "46.json"}