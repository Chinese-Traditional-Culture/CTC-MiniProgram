{"title": "庄子", "text": "阳子居见老聃，曰：\"有人于此，向疾强梁，物彻疏明，学道不倦，如是者，可比明王乎？\"老聃曰：\"是於圣人也，胥易技系，劳形怵心者也。且也虎豹之文来田，楥狙之便执嫠之狗来藉。如是者，可比明王乎？\"阳子居蹴然曰：\"敢问明王之治。\"老聃曰：\"明王之治：功盖天下而似不自己，化贷万物而民弗恃。有莫举名，使物自喜。立乎不测，而游于无有者也。\"", "description": "《庄子·内篇·应帝王第七》", "book": "ZhuangZi", "total": 592, "current": 120, "next": "121.json", "prev": "119.json"}