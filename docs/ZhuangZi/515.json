{"title": "庄子", "text": "孔子穷于陈蔡之间，七日不火食，藜羹不糁，颜色甚惫，而弦歌于室。颜回择菜，子路、子贡相与言曰：\"夫子再逐于鲁，削迹于卫，伐树于宋，穷于商周，围于陈蔡。杀夫子者无罪，藉夫子者无禁。弦歌鼓琴，未尝绝音，君子之无耻也若此乎？\"", "description": "《庄子·杂篇·寓言第二十七》", "book": "ZhuangZi", "total": 592, "current": 515, "next": "516.json", "prev": "514.json"}