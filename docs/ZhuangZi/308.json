{"title": "庄子", "text": "孔子观于吕梁，县水三十仞，流沫四十里，鼋鼍鱼鳖之所不能游也。见一丈夫游之，以为有苦而欲死也。使弟子并流而拯之。数百步而出，被发行歌而游于塘下。孔子从而问焉，曰：\"吾以子为鬼，察子则人也。请问：蹈水有道乎？\"曰：\"亡，吾无道。吾始乎故，长乎性，成乎命。与齐俱入，与汩偕出，从水之道而不为私焉。此吾所以蹈之也。\"孔子曰：\"何谓始乎故，长乎性，成乎命？\"曰：\"吾生于陵而安于陵，故也；长于水而安于水，性也；不知吾所以然而然，命也。\"", "description": "列子问关尹说：“道德修养臻于完善的至人潜行水中却不会感到阻塞，跳入火中却不会感到灼热，行走于万物之上也不会感到恐惧。请问为什么会达到这样的境界？”", "book": "ZhuangZi", "total": 592, "current": 308, "next": "309.json", "prev": "307.json"}