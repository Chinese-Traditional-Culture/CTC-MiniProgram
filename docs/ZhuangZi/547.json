{"title": "庄子", "text": "太子乃使人以千金奉庄子。庄子弗受，与使者俱往见太子，曰：\"太子何以教周，赐周千金？\"太子曰：\"闻夫子明圣，谨奉千金以币从者。夫子弗受，悝尚何敢言。\"庄子曰：\"闻太子所欲用周者，欲绝王之喜好也。使臣上说大王而逆王意，下不当太子，则身刑而死，周尚安所事金乎？使臣上说大王，下当太子，赵国何求而不得也！\"太子曰∶\"然。吾王所见，唯剑士也。\"庄子曰：\"诺。周善为剑。\"太子曰：\"然吾王所见剑士，皆蓬头突鬓，垂冠，曼胡之缨，短后之衣，瞋目而语难，王乃说之。今夫子必儒服而见王，事必大逆。\"庄子曰：\"请治剑服。\"治剑服三日，乃见太子。太子乃与见王。王脱白刃待之。", "description": "商汤又打算禅让给瞀光，说：“智慧的人谋划夺取天下，勇武的人继而加以完成，仁德的人居于统治之位，这是自古以来的道理。先生怎么不居于其位呢？”瞀光推辞说：“废除了自己的国君，不合于道义；征战杀伐，不合于仁爱；别人冒着危难，我却坐享其利，不合于廉洁。我听说这样的话：不合乎道义的人，不能接受他赐予的利禄；不合乎大道的社会，不能踏上那样的土地。何况是让我尊称为帝呢！我不忍长久地见到这种情况。”竟背着石块沉入庐水而死。", "book": "ZhuangZi", "total": 592, "current": 547, "next": "548.json", "prev": "546.json"}