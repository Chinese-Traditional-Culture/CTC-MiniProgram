{"title": "庄子", "text": "天下是非果未可定也。虽然，无为可以定是非。至乐活身，唯无为几存。请尝试言之：天无为以之清，地无为以之宁。故两无为相合，万物皆化生。芒乎芴乎，而无从出乎！芴乎芒乎，而无有象乎！万物职职，皆从无为殖。故曰：\"天地无为也而无不为也。\"人也孰能得无为哉！", "description": "蚿对蛇说：“我用众多的脚行走反倒不如你没有脚，这是为什么呢？”蛇说：“仰赖天生的机能而行动，怎么可以改变呢？我哪里用得着脚呢！”", "book": "ZhuangZi", "total": 592, "current": 277, "next": "278.json", "prev": "276.json"}