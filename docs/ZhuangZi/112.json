{"title": "庄子", "text": "颜回曰：\"回益矣。\"仲尼曰：\"何谓也？\"曰：\"回忘仁义矣。\"曰：\"可矣，犹未也。\"他日复见，曰：\"回益矣。\"曰：\"何谓也？\"曰：\"回忘礼乐矣！\"曰：\"可矣，犹未也。\"他日复见，曰：\"回益矣！\"曰：\"何谓也？\"曰：\"回坐忘矣。\"仲尼蹴然曰：\"何谓坐忘？\"颜回曰：\"堕肢体，黜聪明，离形去知，同于大通，此谓坐忘。\"仲尼曰：\"同则无好也，化则无常也。而果其贤乎！丘也请从而后也。\"", "description": "颜回请教孔子说：“孟孙才这个人，他的母亲死了，哭泣时没有一滴眼泪，心中不觉悲伤，居丧时也不哀痛。这三个方面没有任何悲哀的表现，可是却因善于处理丧事而名扬鲁国。难道真会有无其实而有其名的情况吗？颜回实在觉得奇怪。”", "book": "ZhuangZi", "total": 592, "current": 112, "next": "113.json", "prev": "111.json"}