{"title": "庄子", "text": "南荣趎蹴然正坐曰：\"若趎之年者已长矣，将恶乎托业以及此言邪？\"庚桑子曰：\"全汝形，抱汝生，无使汝思虑营营。若此三年，则可以及此言矣！\"南荣趎曰：\"目之与形，吾不知其异也，而盲者不能自见；耳之与形，吾不知其异也，而聋者不能自闻；心之与形，吾不知其异也，而狂者不能自得。形之与形亦辟矣，而物或间之邪？欲相求而不能相得。今谓趎曰：'全汝形，抱汝生，无使汝思虑营营。'趎勉闻道达耳矣！\"庚桑子曰：\"辞尽矣，奔蜂不能化藿蠋，越鸡不能伏鹄卵，鲁鸡固能矣！鸡之与鸡，其德非不同也。有能与不能者，其才固有巨小也。今吾才小，小足以化子。子胡不南见老子！\"", "description": "“再说博读经典的人不一定懂得真正的道理，善于辩论的人不一定就格外聪明，圣人因而断然割弃上述种种做法。至于增多了却不像是更加增加，减少了却不像是有所减少，那便是圣人所要持守的东西。深邃莫测呀它像大海一样，高大神奇呀它没有终结也没有开始，万物的运动全在它的范围之内，而且从不曾缺少什么。那么，世俗君子所谈论的大道，恐怕都是些皮毛啊！万物全都从它那里获取生命的资助，而且从不匮乏，这恐怕就是道啊！", "book": "ZhuangZi", "total": 592, "current": 401, "next": "402.json", "prev": "400.json"}