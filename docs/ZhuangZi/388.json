{"title": "庄子", "text": "泰清以之言也问乎无始，曰：\"若是，则无穷之弗知与无为之知，孰是而孰非乎？\"无始曰：\"不知深矣，知之浅矣；弗知内矣，知之外矣。\"于是泰清仰而叹曰：\"弗知乃知乎，知乃不知乎！孰知不知之知？\"", "description": "泰清用上述谈话去请教无始，说：“像这样，那么无穷的不知晓和无为的知晓，谁对谁错呢？”无始说：“不知晓是深奥玄妙，知晓是浮泛浅薄；不知晓处于深奥玄妙之道的范围内，知晓却刚好与道相乖背。”于是泰清半中有所醒悟而叹息，说：“不知晓就是真正的知晓啊！知晓就是真正的不知晓啊！有谁懂得不知晓的知晓呢？”", "book": "ZhuangZi", "total": 592, "current": 388, "next": "389.json", "prev": "387.json"}