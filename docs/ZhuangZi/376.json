{"title": "庄子", "text": "舜问乎丞：\"道可得而有乎？\"曰：\"汝身非汝有也，汝何得有夫道！\"舜曰：\"吾身非吾有也，孰有之哉？\"曰：\"是天地之委形也；生非汝有，是天地之委和也；性命非汝有，是天地之委顺也；子孙非汝有，是天地之委蜕也。故行不知所往，处不知所持，食不知所味。天地之强阳气也，又胡可得而有邪！\"", "description": "百里奚从不把爵位和俸禄放在心上，所以饲养牛时牛喂得很肥，使秦穆公忘记了他地位的卑贱，而把国事交给他。有虞氏从不把死生放在心上，所以能够打动人心。", "book": "ZhuangZi", "total": 592, "current": 376, "next": "377.json", "prev": "375.json"}