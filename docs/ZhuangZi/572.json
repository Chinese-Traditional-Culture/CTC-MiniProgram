{"title": "庄子", "text": "鲁哀公问乎颜阖曰：\"吾以仲尼为贞斡，国其有瘳乎？\"曰：\"殆哉圾乎！仲尼方且饰羽而画，从事华辞。以支为旨，忍性以视民，而不知不信。受乎心，宰乎神，夫何足以上民！彼宜女与予颐与，误而可矣！今使民离实学伪，非所以视民也。为后世虑，不若休之。难治也！\"", "description": "无足说：“必定要保持自己的名声，即使劳苦身形、谢绝美食、俭省给养以维持生命，那么这一定是个长期疾病困乏而没有死去的人。”", "book": "ZhuangZi", "total": 592, "current": 572, "next": "573.json", "prev": "571.json"}