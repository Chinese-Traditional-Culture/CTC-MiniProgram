{"title": "庄子", "text": "列御寇之齐，中道而反，遇伯昏瞀人。伯昏瞀人曰：\"奚方而反？\"曰：\"吾惊焉。\"曰：\"恶乎惊？\"曰：\"吾尝食于十浆而五浆先馈。\"伯昏瞀人曰：\"若是则汝何为惊已？\"曰：\"夫内诚不解，形谍成光，以外镇人心，使人轻乎贵老，而赍其所患。夫浆人特为食羹之货，无多余之赢，其为利也薄，其为权也轻，而犹若是，而况于万乘之主乎！身劳于国而知尽于事。彼将任我以事，而效我以功。吾是以惊。\"伯昏瞀人曰：\"善哉观乎！女处已，人将保汝矣！\"", "description": "“你孔丘所说的，全都是我想要废弃的，你赶快离开这里滚回去，不要再说了！你的那套主张，颠狂失性钻营奔逐，全都是巧诈、虚伪的东西，不可能用来保全真性，有什么好谈论的呢！”", "book": "ZhuangZi", "total": 592, "current": 563, "next": "564.json", "prev": "562.json"}